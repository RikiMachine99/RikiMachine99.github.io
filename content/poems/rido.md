---
title: "Rido"
date: 2020-11-16T18:26:44+01:00
draft: true
---


Rido del dolore:  
non c’è dolore  
da te non chiedo amore  
un bacio, una carezza,  
chiedo solo al cielo  
che tu sia nei miei pensieri.

Rido dell’assurdità  
e della lontananza:  
non piango perché non sei mia  
sorrido perché sono miei,  
infuocati,  
i miei pensieri.

Rido del gusto:  
non c’è dolore,  
non sia mai per te un gusto  
da soddisfare,  
sia per te,  
canzone dei miei silenzî,  
un’anima  
che ti custodisce nei sogni.  

Rido di chi mi ride  
perché non puoi esser  
la mia stella,  
oh, neve di questa estate,  
Sei stella:  
sei stella dal giorno  
che nascesti,  
promessa agli occhi miei  
che scrutano il cielo   
cercando i tuoi occhi.

Rido della realtà  
di non veder mai  
le tue labbra sulle mie  
e rido dei sogni  
di veder tremanti  
le mie labbra sulle tue  
sia tu, sangue delle mie arterie,  
sia tu, soffio che respiro,  
il più bell’astro  
di questo giorno  
terribile, buio e solitario.

Riccardo Marinelli ©, tutti i diritti riservati