---
title: "Cosa sia vero"
date: 2020-11-16T18:30:55+01:00
draft: true
---


Cosa sia vero io non conosco,  
dolce spiga di grano ancora acerba,  
tutto ai sensi è debol, fioco e fosco.

Esser vorrei come il filo d’erba  
che vive d’acqua e di luce celeste:  
l’anima mia rabbiosa, superba

possa esister, sì, solo delle creste  
del mar di gioia che doni infinito  
e delle lacrime profonde e meste.

Sì, della tristezza ho ormai capito  
che n’ho bisogno perché sia vero  
ogni palpito, ogni sguardo da te rapito

ed ogni pianto mi fa più leggero  
e più vero e più vivo e più leale:  
ogni sentire è vivido e sincero.

Or vedo, o spiga, quello ch’è reale  
quel che non dico al mondo di prezioso:  
se’ tu ch’elevi dall’antico male  
lo spirito mio in lacrime ascoso.

Riccardo Marinelli ©, tutti i diritti riservati