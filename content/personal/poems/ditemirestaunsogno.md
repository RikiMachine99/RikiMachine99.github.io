---
title: "Di te mi resta un sogno"
date: 2020-11-18T21:20:37+01:00
draft: true
---

Di te mi resta un sogno.
Da un giorno così breve,
quale sogno resterà?

Nel mio segreto, muto,
potrò solo immaginare
ed è triste ora pensare:
non so più cosa potrei
sognare di te.

Io che ti vidi bocciolo,
vorrei ora sognarti,
vorrei immaginarti,
vederti come un fiore.

Allor potrei sognare,
se non albe e tramonti
vissuti accanto a te,
lieti i tuoi sorrisi,
sul fiore che tu sei
e allora sognerei

un sogno di petali bianchi,
d'insetti a suggere golosi
il nettare tuo dolce e dorato
ed io, rimirando operosi
i piccoli alati mai stanchi,
mi chiederò: ho amato?

O bianca Margherita,
le mie parole miste
con posa sì leggera,
giungano questa sera,
a donare, forse triste,
uno squarcio di vita:

seppur nei miei tormenti,
nell'insensata follia
e nel mio eterno errore,
per te ritrovai, nell'anima mia,
in te ritrovai, certo, l'amore.

Riccardo Marinelli ©, tutti i diritti riservati