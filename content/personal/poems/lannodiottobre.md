---
title: "L'anno di ottobre"
date: 2020-11-18T21:30:05+01:00
draft: false
---

(2014)

Quel suo sorriso è sempre ritornato  
nello schiudersi dell'alba al mattino  
nella timida pioggia di ottobre  
che ha lavato il rancore e l'oblio.

Quel suo sorriso ha sempre asciugato  
il pianto della tristezza assassina  
e come il sole rallegra i pensieri,  
e come il tempo fa arrivare sera.

Quel suo sorriso ha sempre agitato  
come un vento che scompiglia la gioia,  
come la gioia ch'è sempre tornata  
vive il suo ricordo e vivo anch'io.

Quel suo sorriso è sempre stato  
principio e fine d'ogni fantasia,  
ma sorge il sole a portar la realtà,  
con ali di fuoco posa leggera.

Riccardo Marinelli ©, tutti i diritti riservati
